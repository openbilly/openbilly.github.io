---
layout: post
title: 戒戾
date: 2022-06-29
description: 有血气，必有争心，人之好胜，谁不我如...
tags: 修身
categories: Essay
giscus_comments: true
---

凡有血气，必有争心，人之好胜，谁不我如。

施诸己而不愿，亦勿施于人，此强恕之事也。

一日强恕，日日强恕；一事强恕，事事强恕。

久之则渐近自然。

以之修身则顺而安；以之涉世则谐而祥。

若不能勉强，而听其自至。

以顽钝之质，而希生安之效。

见人之气类与己不合，则隔膜弃置，甚或加之以不能堪，不复能勉强自抑，舍己从人，傲惰彰于身，乖戾著于外，鲜不及矣。
